Redovisning
====================================
 
Kmom01: PHP-baserade och MVC-inspirerade ramverk
------------------------------------
 
Då var det dags för en ny kurs. Det första kursmomentet gick väldigt bra att genomföra med en välskriven guide. Strukturen för Anax-MVC var mycket intressant och kändes till en början väldigt förvirrande men ju längre man kom i guiden desto mer förstod man sig på det. Man lärde sig ännu mer när man ändrade utseendet för att skapa en personlig stil på temat. Jag upplevde inga problem under kursmomentets gång mer än det tog en stund att förstå sig på strukturen. Lite krångel hade när jag skulle fixa snygga länkar. Jag kopierade texten från guiden men det ville inte fungera. Kikade då i forumet och hittade någon som hade stött på samma sak och kunde därför hitta en lösning.

**Vilken utvecklingsmiljö använder du?**  
Min utvecklingsmiljö är en iMac där jag arbetar med PHP filer i Dreamweaver. Jag gillar det programmet för det finns mycket hjälpmedel om man skulle skriva fel någonstans. För att skriva och redigera Markdown text så använder jag MacDown som fungerar mycket bra. För man har en ruta för skrift och en som visar hur det kommer att se ut. När jag arbetar lokalt så använder jag MAMP som fungerat utmärkt i kurserna HTMLPHP och OOPHP.

**Är du bekant med ramverk sedan tidigare?**  
Jag har sedan tidigare inte arbetat i något ramverk. Men det lilla intryck jag hunnit få av Anax-MVC så verkar det lovade och effektivt. Men det känns som det finns mycket att lära sig för att kunna utnyttja ramverket optimalt.

**Är du sedan tidigare bekant med de lite mer avancerade begrepp som introduceras?**  
Jag är sedan tidigare inte bekant med dessa avancerade begrepp. Men efter att man läst kapitel 4 så känns det som att man kommer förstå sig på begreppen mer när man börjar arbeta med dem.

**Din uppfattning om Anax, och speciellt Anax-MVC?**  
I förra kursen oophp så använde vi oss av Anax som grund för tema man själv skapade under kursens gång. Det intryck jag fått av Anax-MVC är att det är mycket mappar och filer att hålla reda på. Men att det kommer vara mycket effektivt när man kommit igång ordentligt.

 
Kmom02: Kontroller och modeller
------------------------------------
Detta kursmomentet var mycket intressant men också lite klurigt. Mest för att jag hade problem med att komma igång med composer. Dels för att jag hade för gammal version av php på min mac men också för att jag inte heller förstod till en början att composer skulle ligga i samma mapp som mitt tema. Men när php var uppdaterat och composer låg i samma mapp så flöt kursmomentet på ganska bra. Att få hem phpmvc-comment-master var inte problem när man följde guiden. När jag sedan skulle lägga till funktioner för redigera och ta bort enstaka kommentarer var det lite klurigt men det kollade man på koden för lägga till och ta bort alla kommentarer så fanns det en logik i det hela.
   
**Hur känns det att jobba med composer?**  
Till en början hade jag mycket problem att ens komma igång med composer. Det var enkelt att installera men när jag sedan skulle börja jobba med det så fick jag det inte att fungera. Jag som inte är van att arbeta i terminal förstod inte att man först skulle installera composer i samma map som temat och sedan öppna dvs cd Anax-MVC. Men när jag väl förstod att jag skulle köra cd  Program/MAMP/htdocs/phpmvc/naess så gick allt smidigare. Tror detta blir en nyttigt verktyg i framtiden.  

**Vad tror du om de paket som finns i Packagist, är det något du kan tänka dig att använda och hittade du något spännande att inkludera i ditt ramverk?**  
Har bara kikat lite grann på vad som finns men är det lika enkelt att installera som phpmvc-comment-master så finns det nog flera paket som kan tillföra mycket gott till mitt ramverk.  

**Hur var begreppen att förstå med klasser som kontroller som tjänster som dispatchas, fick du ihop allt?**  
Det krävdes en del läsning och övning för att förstå sig på begreppen. Det var mycket nytt vilket gjorde at det tog ett tag att förstå det hela. Men med lite modifikationer i kod för att se vad olika rader hade för funktioner gjorde den enklare. När man förstod det så blev det enklare att utföra uppgiften.  

**Hittade du svagheter i koden som följde med phpmvc/comment? Kunde du förbättra något?**  
De svagheter som jag kunde hitta var att man inte var tvungen att fylla i samtliga fält för att kunna kommentera. Sedan att kommentarerna försvinner på skolans server efter en stund. Lokalt så finns kommenterarna kvar.
 
Kmom03: Bygg ett eget tema
------------------------------------  
Det här kursmomentet var mycket intressant och roligt. Det var lite enklare att ta på i jämförelse med förra kursmomentet som hade mycket nya funktioner och begrepp. Att arbete med ett CSS-ramverk känns väldigt smidigt och användbart. Gridlayout med The Semantic Grid har jag jobbat med tidigare utan att veta om det. Detta när jag arbetat i wordpress med plugins etc. Även om det var mycket hoppande mellan mappar i detta kursmomentet så var det ändå lätt att lära sig. Ett problem som jag inte förstår hur jag ska lösa är font-awesome som fungerar felfritt i chrome och safari men inte i firefox för att sedan på min andra dator fungera både i chrome, safari och firefox. Jag antar att det har med någon inställning i firefox att göra men som jag inte har hittat.  

**Vad tycker du om CSS-ramverk i allmänhet och vilka tidigare erfarenheter har du av dem?**  
Mitt intryck av CSS-ramverk är positivt. Det känns väldigt enkelt att lära sig och det verkar väldigt användbart. Redan efter detta kursmoment så undrar man hur man har kunnat sitta med vanlig css innan. Så detta var något nytt och något som jag verkligen tror är något jag kommer dra nytta av.  

**Vad tycker du om LESS, lessphp och Semantic.gs?**  
Jag gillar det skarpt, och det var verkligen lätt att lära sig och tillämpa. Det gick väldigt snabbt att få ett snyggt utseende på en väldigt enkel sida med hjälp av semantic grid. Att kunna placera ut data där man vill ha det med såpass lite kod var väldigt intressant och lärorikt. Något jag tidigare kunnat göra med grafiskt gränssnitt i wordpress. Men skillnaden då var att jag inte visste varför och hur det kommmer sig att datan la sig just där.   

**Vad tycker du om gridbaserad layout, vertikalt och horisontellt?**  
Den gridbaserade layouten tillsammans med det vertikala och horisontella gillar jag verkligen. För intrycket av en hemsida blir så mycket bättre med en tydlig struktur med raka vertikala och horisontella linjer. Det gridbaserade är något jag verkligen velat lära mig tidigare så det känns mycket roligt att få en introduktion här.   

**Har du några kommentarer om Font Awesome, Bootstrap, Normalize?**  
Har inget mer att säga än att jag tror att man kommer dra stor nytta av dessa. Speciellt Font Awesome som jag arbetat med en del när jag skapat prototyper och det vore kul att använda dem på hemsidor med.  

**Beskriv ditt tema, hur tänkte du när du gjorde det, gjorde du några utsvävningar?**  
Jag fortsatte med det tema jag påbörjat innan dvs det css ändringar jag gjort från mallen Anax.

Kmom04: Databasdrivna modeller
------------------------------------
Kursens hittills svåraste kursmoment är nu genomfört och detta var verkligen tungt. Det tog mycket längre tid än väntat men nu när jag känner mig klar så är jag nöjd över mitt resultat. Som första intryck av databasdrivna modeller var att mycket kod att hålla reda på för att få allt att fungera. Att installera mallarna med composer var inga problem men att sedan skapa en databasdriven basmodell och hantering av användare så blev det genast klurigare. Blev väldigt mycket läsning i övningarna och övriga artiklar och länkar för att få till det. Men när man väl blev klar så känns ändå koden väldigt logisk. Något jag inte tyckte under arbetets gång. 

**Vad tycker du om formulärhantering som visas i kursmomentet?**  
Jag gillar formulärhanteringen, man sparar mycket tid genom att inte behöva skriva varje formulär manuellt. Samt att mycket kod försvinner vilket förenklar hantering och underhållning. Är inte helt van ännu men lär bli det under kursens gång.

**Vad tycker du om databashanteringen som visas, föredrar du kanske traditionell SQL?**  
Likt formulärhanteringen så tror jag det bara handlar om att vänja sig. Eftersom jag tidigare bara arbetat med traditionell SQL så föredrar jag just nu det. Men efter att gjort övningarna och läst artiklarna så verkar det väldigt smidigt och enkelt. Det känns enklare än traditionell SQL men som allt annat handlar det om att vänja sig och bli mer säker med det.

**Gjorde du några vägval, eller extra saker, när du utvecklade basklassen för modeller?**  
Jag gjorde inga extra funktioner i basklassen utan jag såg till att det som behövdes finnas med för Users och Comments fanns med. De båda klasserna liknar varandra mycket eftersom jag till stor del kopierade user klassen till comments. Jag lade funktionen nollställ i index.php eftersom jag inte fick till det i Users klassen.


Kmom05: Bygg ut ramverket
------------------------------------
Kursmoment 05 blev ett lite klurigare än vad jag förväntade mig. Men lärde mig mycket mer om composer, github, namespaces och mycket mer. Till en början hade jag svårt att bestämma mig vilken typ av modul som jag ville skapa. Men beslutet föll till slut på flash meddelande. 

**Var hittade du inspiration till ditt val av modul och var hittade du kodbasen som du använde?**  
För inspiration så sökte jag runt på google och packagist. Jag behövde inspiration för både utseende och kodbas. Mitt mål blev att få så mycket funktionalitet som möjligt med så lite kod som möjligt. Vilket jag tycker att lyckades med 59 raders kod.  

**Hur gick det att utveckla modulen och integrera i ditt ramverk?**
Att utveckla modulen gick bra tycker jag. Med den kodbas jag hade så visste jag hela tiden vad som skulle göras. Det kluriga var integrera den i ramverket med namespace. Något som fick mig att tappa humöret för detta kursmoment. Jag använde det som jag tidigare gjort och som fungerat i kursmoment 01-04. Men det stod hela tiden i sidkontrollen att klassen inte kunde hittas. Jag använde namespace på samma sätt som när jag installerade phpmvc/comments, mos/cform och mos/cdatabase. Men det ville inte fungera. Efter mycket sökningar på google så fann jag en lösning i mappen vendor/composer i filen autoload_psr4.php. Där visar det sig att min autoloader inte lagt in mitt namespace. Men efter jag lade inte det manuellt så fungerade all som det skulle. 

**Hur gick det att publicera paketet på Packagist?**
Det gick ganska smärtfritt. Jag hade lite problem med att skapa repository på github till en början. Men det hade mest med att jag inte arbetat med det tidigare. Sedan ville inte packagist godkänna min composer.json trots att den hade exakt samma struktur som phpmvc/comments. Det visade sig att min textredigerare skrev citattecken såhär `”` och github godkänner endast detta citattecken `"`. Så när jag redigerade filen i webbläsaren så fungerade allt som det skulle. Små detaljer som gjorde en smått irriterad.

**Hur gick det att skriva dokumentationen och testa att modulen fungerade tillsammans med Anax MVC?**
Att skriva dokumentationen och testa att modulen fungerade med Anax-MVC var inga problem. Allt fungerade som det skulle. Det enda problemet var med composer.json som jag skrev om innan.

**Gjorde du extrauppgiften? Beskriv i så fall hur du tänkte och vilket resultat du fick.**  
Jag gjorde inte extrauppgiften.


Kmom06: Verktyg och CI
------------------------------------
Nu så känner jag mig klar med kurmoment 06 och jag måste säg att det till en början ett väldigt klurigt kursmoment. Att installera PHPUnit var inga problem och att utföra testfallen i “Börja att skriva testfall med PHPUnit för din PHP-kod” gick bra. När man däremot skulle skriva egna testfall till sin egna modul blev det lite knepigare. Hade problem med sessioner och lite andra funktioner så blev en del ändringar i koden för att kunna utföra mina testfall. Att sedan testa modulen i Scrutinizer och Travis var inga svårigheter, är dock inte helt van med github ännu så det var mest där som jag fastnade lite när man skapar repository etc.
   
**Var du bekant med några av dessa tekniker innan du började med kursmomentet?**  
Innan kursmomentet hade jag aldrig arbetat med några av dessa tekniker. Jag hade bara hört talas om PHPUnit men som sagt aldrig använt det. De andra teknikerna var helt nya men efter kursmomentet så känns det som väldigt användbara tekniker att testa sin kod med.

**Hur gick det att göra testfall med PHPUnit?**  
Det gick bra, även om det var mycket nytt att smälta in. Behövde gå igenom “Börja att skriva testfall med PHPUnit för din PHP-kod” ett par gånger innan jag fick kläm på det. Det var ett intressant sätt att testa sin kod på. Något som jag definitivt kommer använda mig av i framtiden. 

**Hur gick det att integrera med Travis?**  
Det gick relativt smärtfritt att integrera modulen med Travis. Jag hade bara lite problem med att få den att testa modulen. Förstod mig inte riktigt på hur det fungerade till en början. Men fick en förståelse för det hela efter ett par försök. 

**Hur gick det att integrera med Scrutinizer?**  
Scrutinizer gick likt Travis bra att integrera. Det ända som inte ville fungera var code coverage. På de första försöken så körde jag `tools:  
    external_code_coverage:
        timeout: 600  `  
        
Men efter att ha läst “Låt Travis CI och Scrutinizer hjälpa dig med att testa din kod” en gång till så ändrade jag till    `tools:
 external_code_coverage: true`.  
Då fungerade testet som det skulle och allt blev godkänt.  

**Hur känns det att jobba med dessa verktyg, krångligt, bekvämt, tryggt? Kan du tänka dig att fortsätta använda dem?**  
Jag kan känna att nu till en början så var det rätt mycket krångel och man blev rätt irriterad när det inte fungerade som man ville. Är inget större fan av att arbete i terminal så mycket kan nog bero på det. Travis och Scrutinizer gillade jag mer då dem hade ett grafiskt gränssnitt.  


 
